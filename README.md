# project
### Το παρόν readme file έχει δημιουργηθεί για την παρουσίαση των αποτελεσμάτων της εργασίας του μαθήματος "Τηλεπισκόπηση & Ανάλυση Εικόνων!!!

Ξεκινώντας με το 1ο ερώτημα της εργασίας, δημιουργήσαμε ένα διάγραμμα στο οποίο παρουσιάζονται οι δείκτες NDVI και NDWI, κατά το χρονικό διάστημα από 1-1-2021 έως και 13-6-2023.
Ο δείκτης NDVI μας δείχνει της παραλλακτικότητα που υπάρχει στη καλλιέργεια όσον αφορά τη βλάστηση και παίρνει τιμές από -1 έως 1. Τιμές μικρότερες του 0.1 χαρακτηρίζουν το γυμνό έδαφος, τιμές από 0.2 έως 0.5 υποδεικνύουν την ύπαρξη βλάστησης ενώ πάνω από 0.6, έχουμε πυκνή βλάστηση. Αντίστοιχα, ο δείκτης NDWI, μας επιτρέπει να εντοπίζουμε περιοχές ή σημεία στα οποία υπάρχει νερό. Οι τιμές που λαμβάνει είναι από -1 έως 1. Από -1 έως – 0.3, έχουμε ξηρές επιφάνειες, δίχως ύπαρξη νερού, από -0.3 έως 0, λιγότερο ξηρές επιφάνειες, πάλι χωρίς την ύπαρξη νερού, από 0 έως 0.2 υφίσταται μια μικρή ποσότητα νερού ενώ πάνω από 0.2 έχουμε επιφάνειες με νερό. 

![ClimateEngine](https://github.com/thkarakostas/project/assets/139591471/ae856fb3-aab5-48c7-9e96-afcea743c620)

Σύμφωνα λοιπόν με το παραπάνω διάγραμμα που δημιουργήσαμε μέσω της πλατφόρμας Climate Engine, απο το δείκτη NDVI και τη διακύμανση που αυτός παρουσιάζει, καταλήγουμε στο συμπέρασμα ότι στο συγκεκριμένο αγροτεμάχιο, ο π αραγωγός καλλιεργούσαι και καλλιεργεί βαμβάκι. Γίνεται εύκολα αντιληπτό ότι κατά τη περίοδο που το φυτό παρουσιάζει έντονη ανάπτυξη και έχουμε εντονότερη βλάστηση, τότε ακριβώς είναι που ο δείκτης αρχίζει και αυξάνει. Αυτό παρατηρείται κυρίως απο τα μέσα Ιουνίου και ύστερα. Ωστόσο, το φετινό έτος (2023) η καλλιέργεια δείχνει να είναι πιο όψιμη κατά περίπου 10 ημέρες λόγω τον παρατεταμένων βροχοπτώσεων και χαμηλών θερμοκρασιών που επικράτησαν στη περιοχή μετά τη σπορά. 

Συνεχίζοντας με το 2ο ερώτημα της εργασίας, δημιουργήσαμε έναν ιστότοπο () στον οποίο παρουσιάζονται οι χάρτες με τα vector δεδομένα των δεικτών GBNDVI, GRNDVI, RBNDVI και WDRVI. Αυτοί οι χάρτες έχουν δημιουργηθεί με σκοπό την παρατήρηση της παραλλακτικότητας του αγροτεμαχίου.

![gbndvi_graph](https://github.com/thkarakostas/project/assets/139591471/08f4d5be-81b3-46d3-a6a4-6fc73e368349)

Οι δείκτες GBNDVI, GRNDVI και RBNDVI σύμφωνα με τη βιβλιογραφία παρουσιάζουν μεγαλύτερη συσχέτιση όσον αφορά τον δείκτη LAI (δείκτης μέτρησης χλωροφύλλης). Και αυτό διότι κυρίως οι μπάντες GREEN και BLUE δείχνουν να αποτυπώνουν με  μεγαλύτερη ακρίβεια την ανακλαστικότητα της βλάστησης σε σχέση με τη RED μπάντα. Εάν το σκεφτούμε πιο διεξοδικά, σε ένα υγιές φύλλο, η RED μπάντα απορροφάται περισσότερο απ’ όλες τις άλλες. Ενώ τη μεγαλύτερη ανακλαστικότητα έχει η NIR και η GREEN. Στο δικό μας αγροτεμάχιο, οι δείκτες GBNDVI και GRNDVI είναι σχεδόν πανομοιότυποι. Αυτό σημαίνει ότι η BLUE και RED μπάντα έχουν πανομοιότυπα ποσοστά ανακλαστικότητας. Όμως, ο δείκτης RBNDVI, μεσοσταθμικά είναι λίγο μεγαλύτερος από τους άλλους 2. Αυτό συνεπάγεται ότι οι μπάντες RED και BLUE έχουν μικρότερα ποσοστά ανακλαστικότητας απ’ ότι η GREEN. 

![grndvi_graph](https://github.com/thkarakostas/project/assets/139591471/8cfa0851-10ab-4ae6-8c34-436e96869486)

Ο δείκτης WDRVI, χρησιμοποιείται για να εξαλείψει το πρόβλημα του saturation που δημιουργείται με το δείκτη NDVI. Πρόκειται στην ουσία για το στάδιο εκείνο της καλλιέργειας όπου οι χρωστικές των φύλλων της καλλιέργειας φτάνουν σε ένα κρίσιμο επίπεδο όπου η ανακλαστικότητα της NIR μπάντας αυξάνεται ενώ η RED μπάντα παραμένει στα ίδια ποσοστά ανακλαστικότητας καθώς ακόμη απορροφάται από τα φυτά. Έτσι ο NDVI δεν είναι τόσο ακριβής σε εκείνα τα στάδια ανάπτυξης της καλλιέργειας. Με τη χρήση ενός συντελεστή βαρύτητας στο τύπο υπολογισμού του NDVI, προσπαθούμε να εξαλείψουμε την αύξηση του ποσοστού ανακλαστικότητας της μπάντας NIR και έτσι να έχουμε μια καλύτερη και ακριβέστερη εικόνα σχετικά με τη παραλλακτικότητα και την υγεία της καλλιέργειας.

![rbndvi_graph](https://github.com/thkarakostas/project/assets/139591471/ee1e8962-226b-4296-b3ab-8fd7fc2562c2)

Στη περίπτωση του αγροτεμαχίου μας, κοιτώντας τα περιγραφικά στατιστικά των δεικτών και πιο συγκερκιμένα τις ελάχιστες και μέγιστες τιμές τους, παρατηρούμε ότι το αγροτεμάχο παρουσιάζει μια μικρή παραλλακτικότητα. Εμφανίζεται στο αγροτεμάχιο απο την νοτιοδυτική μεριά προς την βορειοανατολική. Μία τέτοιας μορφής παραλλακτικότητα θα μπορούσε να οφείλεται σε κάποια υψομετρική διαφορά που πιθανόν να υπάρχει στο αγροτεμάχιο. Και σε περίπτωση που οφείλεται σε αυτόν τον παράγοντα, τότε θα λέγαμε ότι η νοτιοδυτική μεριά έχει μεγαλύτερο υψόμετρο απ' ότι η βορειοανατολική με αποτελέσμα τα νερά να κατεβαίνουν (άρδευση χωρίς σταλάκτες) και να πνίγουν τη καλλιέργεια. Ωστόσο, αυτό είναι μόνο μια υπόθεση και χρίζει περαιτέρω διερεύνησης με επίσκεψη στον αγρό.

![wdrvi_graph](https://github.com/thkarakostas/project/assets/139591471/462aedd1-ddf8-4d09-bc1d-8e335f2a72ea)

Τέλος, οι δείκτες GBNDVI, GRNDVI και RBNDVI παρουσιάζουν αρκετά μεγάλη συσχέτιση μεταξύ τους καθώς οι μέσοι όροι τους είναι πολύ κοντά. Ωστόσο, τη μεγαλύτερη συσχέτιση έχουν οι GBNDVI και GRNDVI.
